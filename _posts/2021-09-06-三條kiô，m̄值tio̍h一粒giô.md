---
chapter: 鹹酸甜第1冊
title: 006. 三條kiô，m̄值tio̍h一粒giô
author: Siau Lah-jih
date: 2021-09-06
category: chheh
show_chapter: 1
layout: post
toc: true
---
  
## 〈006〉
# 三條kiô，m̄值tio̍h一粒giô
>**Saⁿ tiâu kiô, m̄ ta̍t-tio̍h chi̍t-lia̍p giô**

Kiô，to̍h是茄，有人講紅皮菜，m̄是橋。Giô，nā是講咱兩ê是giô--ê，意思to̍h是講咱兩ê kāng名；nā是講蚶á類，有hún-giô、有giô-pe（河蚌），lóng是雙殼貝。

茄生做一條長長，比論cha-po͘，giô ê形用來比論cha-bó͘，cha-bó͘人 ê chi-bai mā講giô-pe，chit句話ê意思to̍h是講：三ê cha-po͘人，khah輸一ê cha-bó͘人。

Tī笑貧無笑娼ê社會，gâu趁錢to̍h是hō͘人欣羨，koán-thāi-i 錢財是án-chóaⁿ趁來--ê，莫怪三ê cha-po͘人趁錢趁輸一ê cha-bó͘人，to̍h hō͘人keng-thé講「三條茄，m̄值tio̍h一粒giô」。

Che是無合時勢ê俗語，現代人職業無貴賤，流落風塵趁食有伊ê不得已，咱m̄-thang chhìn-chhái用chit句「三條茄，m̄值tio̍h一粒giô」俗語來kā人phé-siùⁿ。


### 【註解】

|詞|解說|
|蚶á|Ham-á，『蛤蜊』。|
|Phé-siùⁿ|『惡意批評』。|
