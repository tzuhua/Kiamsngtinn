---
chapter: 鹹酸甜第1冊
title: 027. 好天mā tio̍h粒積雨來糧
author: Siau Lah-jih
date: 2022-09-27
category: chheh
show_chapter: 1
layout: post
toc: true
---
  
## 〈027〉
# 好天mā tio̍h粒積雨來糧
>**Hó-thiⁿ mā tio̍h lia̍p-chek hō͘ lâi niû**
 
Káu-hiā『螞蟻』：
Káu-hiā！Káu-hiā！「講tio̍h食，你to̍h爭破額。」
行路kho̍k-kho̍k chông，m̄驚ē相pōng？
朋友！朋友！你tio̍h聽我講：
M̄是阮愛膨風，a̍h m̄是阮teh起悾；
天脚下to̍h算阮siāng骨力，siāng愛運動，
為tio̍h生活，為tio̍h kiáⁿ孫，chiah tio̍h來走chông。
春天tio̍h想寒來時，北風nā吹chiah bē失頓iau饑；
「好天mā tio̍h粒積雨來糧」，日後生活chiah kah人有親像。

### 【註解】

|詞|解說|
|爭破額|Cheng-phòa-hia̍h，m̄是爭破瓦。|
|Kho̍k-kho̍k chông|『急忙亂撞』。|
|起悾|Khí-khong，『瘋了』。|
|走chông|奔波。|
|失頓iau饑|『一餐沒一餐的忍受飢餓』。|
|Kah人有親像|生活tòe人ē tio̍h。|
